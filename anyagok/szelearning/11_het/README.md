Láncolt lista feltöltés, kiíratás

Írjon programot, amely egy tömb elemeivel láncolt listát készít!
A tömb utolsó eleme legyen `-1`, ez már ne kerüljön a listába! Az elemeket szúrja be a lista elejére! Figyeljük meg, hogy így a lista fordított lesz a tömbhöz képest!
Végül jelezzük ki az egyes elemeket rendre!

[Megoldás](https://szelearning.sze.hu/pluginfile.php/123841/mod_page/content/2/megoldas11lancoltalap.cpp)
 

Láncolt lista beszúrás, felszabadítás

Az előző feladatot bővítse tovább úgy, hogy olyan függvényeket ír, melyekkel a lista elejére és végére beszúrást szemléltethetjük! Próbálja is ki különböző értékekkel a függvényeket!
Szabadítsa fel a lefoglalt memóriát!

[Megoldás](https://szelearning.sze.hu/pluginfile.php/123841/mod_page/content/2/megoldas11lancoltbeszur.cpp)
 

Láncolt lista törlés adott feltételre

Generáljunk monogramokat, életkort, ebből születési évet, magasságot minden láncolt lista elemnek, majd listázzuk!
A generált listából töröljük a 2000 után született személyeket, majd listázzuk ki ezt is!

[Megoldás](https://szelearning.sze.hu/pluginfile.php/123841/mod_page/content/2/megoldas11lancolttorles.cpp)
 

Láncolt lista megfordítása

Fordítsunk meg egy listát az elemei átláncolása által! Jelezzük ki előző program listáját eredeti sorrendjében (és ezáltal az adatokat eredeti sorrendjükben), továbbá a megfordítottat is!
Mindig a lista elejéről veszünk el egy elemet, majd a megfordított lista elejére betesszük azt, így a lista megfordul. Végül az eredeti lista elfogy, amint ez megtörténik, a megfordított lista kész.
 

Láncolt lista rendezése

Rendezzük az előző feladat listáját monogram / életkor / magasság szerinti növekvő sorrendbe!

[Megoldás](https://szelearning.sze.hu/pluginfile.php/123841/mod_page/content/2/megoldas11lancoltrendez.cpp)
